---
layout: layouts/uvodni-strana.njk
title: O autorce
---
<div class="about-writer">
<section class="about-writer__grid">

    <section class="about-writer__text1">
    <h2 class="about-writer__header">O autorce</h2>
    <p>Jsem obyčejná máma tří dětí a je mi něco přes třicet. Než  jsem nastoupila na rodičovskou, pracovala jsem pár let v oblasti marketingu a PR. Vystudovala jsem Elektronickou kulturu a sémiotiku na Karlově univerzitě a dvouleté  Pedagogické studium pro učitele na Ostravské univerzitě.</p>
  <p>Mým největším koníčkem jsou mé tři děti, kterým se ráda věnuji. K mému překvapení si však stále dokážu najít prostor ke zkoušení a vytváření nových věcí. Během první rodičovské dovolené jsem založila baby club pro maminky s dětmi ve své obci a několik let ho i vedla. Nebo třeba tyto webové stránky, které jsem si sama navrhla a nakódovala, jsou výsledkem mé snahy něco nového se naučit.</p>
    <p>Kromě toho ve mně v posledních letech roste nadšení pro cyklistiku a horskou turistiku. Taky běhám na čerstvém vzduchu, ať už utíkám před stresem nebo od domácích povinností. Ráda chodím do divadla a na koncerty. Láska k hudbě mě doposud stále neodradila od mých pěveckých projevů. Čtu. Z kinematografie moc ráda sleduji současnou severskou tvorbu a historická dramata. A v neposlední řadě také pořád něco píšu...</p>    
    </section>
  

    <figure class="about-writer__photo-box1">
    <img class="about-writer__photo" src="/images/autorka-foto.jpg" alt="Petra na horach">
    </figure>

    
    

    <section class="about-writer__text2">
            <h2 class="about-writer__header">Jak kniha vznikla?</h2>
            <p>Jednou jsem se zmínila své kamarádce z vysoké školy, že se mi hlavou  honí spousta myšlenek o mateřství. To už se nám po bytě proháněly  všechny naše tři dcery. Přála jsem si své myšlenky sepsat, ale  nenacházela jsem během dne čas sednout si k počítači. “Tak mi ty své  myšlenky pošli jako hlasovou zprávu a já to přepíšu,” navrhla kamarádka.</p>
          <p>Dnes lze na takový přepis dobře využít umělou inteligenci. Pro mě však tento způsob zafungoval zároveň jako motivační mechanismus. Když jsem se mohla ze svých témat vypovídat skutečné kamarádce, která naslouchala a dávala mi hned na mnoho myšlenek zpětnou vazbu, měla jsem chuť v činnosti pokračovat. </p>
            <p>Samozřejmě všechny kapitoly knihy získaly svou konečnou podobu až po mnoha hodinách, které jsem stejně musela strávit u počítače. Když však již přede mnou ležel text a téma, o kterém jsem se mohla rozepsat, bylo snazší donutit se po celém utahaném dni ještě večer k práci.</p>

        </section>

        <figure class="about-writer__photo-box2">
            <img class="about-writer__photo" src="/images/creativ__writing.jpg" alt="Pero a notebook">
        </figure>

   
    <section class="about-writer__text3">
        
            <h2 class="about-writer__header">Odkud přišla inspirace?</h2>
            <p>Po narození naší první dcery jsem se náhodou jednou v knihovně setkala s útlou knížkou pro maminky, která obsahovala velmi zjednodušené myšlenky montessori přístupu ve výchově nejmenších dětí. Myšlenky se mi líbily, kniha mi však nestačila. Hloubala jsem dál, dokud jsem nepřečetla všechny publikované knihy Marie Montessori. A pak ještě spoustu dalších inspirativních knih o výchově dětí, na které jsem dostala tip během svého pedagogického studia.</p>
         <p>Mnoho lidí zná “Montessori” především ve spojení s mateřskými školkami nebo s hračkářským průmyslem. Snažila jsem se v knize ukázat, že nadčasové myšlenky Marie Montessori sahají mnohem dál - od početí dítěte přes narození až k respektující a láskyplné výchově inteligentních tvůrčích osobností v podobě malých dětí. </p>
        <p>Lze je navíc skvěle propojit s názory mnoha současných odborníků na výchovu a vzdělávání dětí, takže se podle mě neizolují jen jako nějaký vedlejší alternativní výchovný směr.</p>
    </section>
  

    <figure class="about-writer__photo-box3">
        <img class="about-writer__photo" src="/images/book-and_glasses.jpg" alt="Kniha s listy ve tvaru srdce">
    </figure>



 </div>